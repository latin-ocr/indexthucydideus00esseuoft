LECTORI S.

F. W. Ullrichium, „qui primus in Thucydide sapere ausus est“,
si quando in difficiliore scriptoris loco haereret dubiusque esset,
quid verbum aliquod aut dictio sibi vellet, saepenumero querentem
audivimus discipuli, opus esse indice Thucydideo eoque certis-
simo ac locupletissimo, qui omnes omnium verborum locos referret,
utilemque imprimis ac vere necessariam auctori operam nava-
turum, qui talem indicem conficiendum susciperet. Indice opus
esse non lexico. Nam qui suis oculis videre ac perspicere locum
vellet, acquiescere non posse in alius doctrina, quae singulas verbi
alicuius significationes pro arbitrio disposuisset falsisque non raro
locis assignasset; ad veram scriptoris sententiam enucleandam
omnes semper cuiuscunque verbi locos in usum esse vocandos
inter seque conferendos. Adesse quidem Thucydidem legentibus
suis opibus Ε. Α. Betant professoris Genevensis lexicon, neque se
profecto esse, qui huius viri doctissimi laboriosissimum opus suis
laudibus frustraretur, attamen neque omnes continere locos neque,
id quod imprimis dolendum, particulas, tenerrima illa, quae men-
tem scriptoris proderent, lineamenta.

Persuasit mihi fateor vir egregius iudicio suo atque auctori-
tate, et quod probe intellegere mihi videbar, operam et oleum non

